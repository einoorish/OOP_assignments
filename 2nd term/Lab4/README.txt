Реалізувати структуру даних для опису дерева з довільною кількістю «дітей». У вузлах дерева зберігаються цілі числа.
Реалізувати функцію для додавання елемента до довільного дерева. Передається значення нового елемента та
вірогідність p. З вірогідністю p новий елемент додається як дитина заданого вузла, з вірогідністю 1-p додається за тою самою процедурою до одного з дітей даного вузла (один з дітей обирається з однаковою вірогідністю).
Реалізувати функцію для виводу дерева з використанням дужок для дітей.
Реалізувати функцію для видалення елементу з довільного дерева. Передається значення елементу (якщо є кілька елементів з таким значенням – видаляються всі вузли). Елементи видалених під-дерев додаються в дерево, використовуючи процедуру для додавання.


Реалізувати структуру даних для опису бінарного дерева.
Реалізувати функцію для додавання елементів відповідно до значення (менші значення наліво, всі інші направо).
Побудувати з бінарного дерева послідовне подання на основі прямого порядку.


Реалізувати дерева для подання структури файлів та каталогів.
Зберігаються імена, розмір, час останніх змін. Реалізувати функції для обчислення загального розміру каталогу, кількості файлів та підкаталогів, мінімального та максимального часу змін.
Реалізувати функцію для фільтрації дерева – задається критерій вибору файлів чи каталогів, будується дерево, яке містить лише вузли, що відповідають критерію.
